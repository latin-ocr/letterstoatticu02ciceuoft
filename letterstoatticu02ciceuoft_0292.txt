Ser. in
Arcano
Quinti fr.
postr. Non.

Apr. a. 705

MARCUS TULLIUS CICERO

exspect03 quas quidem credo iam datas esse. Tu
cum Sexto servasti gravitatem eandem, quam mihi
praecipis. Celer tuus disertus magis est quam
sapiens. De iuvenibus quae ex Tullia audisti, vera
sunt. Mucianum 1 istud, quod scribis, non mihi
videtur tam re esse triste quam verbo. Haec est
ἄλη, in qua nunc sumus, mortis instar. Aut enim
mihi libere inter malos πολιτευτέον fuit aut vel peri-
culose cum bonis. Aut oportet temeritatem bonorum
sequamur aut audaciam improborum insectemur.
Utrumque periculosum est, at hoc, quod agimus,
turpe nec tamen tutum.

Istum, qui filium Brundisium de pace misit (de
pace idem sentio quod tu, simulationem esse apertam,
parari autem acerrime bellum), me legatum iri non
arbitror, cuius adhuc, ut optavi, mentio facta nulla
sit. Eo minus habeo necesse scribere aut etiam
cogitare, quid sim facturus, si acciderit, ut legarer.

II

CICERO ATTICO SAL.

Ego cum accepissem tuas litteras Nonis Aprilibus,
quas Cephalio attulerat, essemque Menturnis postri-
die mansurus, ut inde protinus, sustinui me in
Arcano fratris, ut, dum aliquid certius adferretur,
occultiore in loco essemus, agerenturque nihilo
minus, quae sine nobis agi possunt.

² Mucianum Reid ,· Maeoni MSS.
276

