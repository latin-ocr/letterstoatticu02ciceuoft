Ser. in Tre-

bulano V
Id. Dec. a.

704

MARCUS TULLIUS CICERO

Ignosce mihi ; non possum haec ferre nec
feram.

Cupio ad omnes tuas epistulas, sed nihil necesse
est; iam enim te videbo. Illud tamen de Chrysippo
-nam de altero illo minus sum admiratus, operario
homine3 sed tamen ne illo quidem quicquam impro-
bius. Chrysippum vero, quem ego propter litterula-
rum nescio quid libenter vidi, in honore habui, disce-
dere a puero insciente me! Mitto alia, quae audio
multa, mitto furta3 fugam non fero, qua mihi nihil
visum est sceleratius. Itaque usurpavi vetus illud
Drusi, ut ferunt, praetoris, in eo, qui eadem liber non
iuraret, me istos liberos non addixisse, praesertim
cum adesset nemo, a quo recte vindicarentur. Id tu,
ut videbitur, ita accipies; ego tibi adsentiar.

Uni tuae disertissimae epistulae non rescripsi, in
qua est de periculis rei publicae. Quid rescriberem?
valde eram perturbatus. Sed ut nihil magno opere
metuam, Parthi faciunt, qui repente Bibulum semi-
vivum reliquerunt.

III

CICERO ATTICO SAL.

A. d. vm Idus Decembr. Aeculanum vem' et ibi
tuas litteras legi, quas Philotimus mihi reddidit. E

quibus hanc primo aspectu voluptatem cepi, quod
18

