MARCUS TULLIUS CICERO

quam Philoxeno dedisses! Scripseras enim in ea esse
de sermone Pompei Neapolitano. Eam mihi Patron
Brundisi reddidit. Corcyrae, ut opinor, acceperat.
Nihil potuit esse iucundius. Erat enim de re publica,
de opinione, quam is vir haberet integritatis meae,
de benevolentia, quam ostendit eo sermone, quem
habuit de triumpho. Sed tamen hoc iucundissimum,
quod intellexi te ad eum venisse, ut eius animum
erga me perspiceres. Hoc mihi, inquam, accidit
iucundissimum. De triumpho autem nulla me cupi-
ditas umquam tenuit ante Bibuli impudentissimas
litteras, quas amplissume supplicatio consecuta est.
A quo si ea gesta essent, quae scripsit, gauderem et
honori faverem3 nunc illurn, qui pedem porta, quoad
hostis cis Euphratem fuit, non extulerit, honore
augeri, me, in cuius exercitu spem illius exercitus
habuit, idem non adsequi, dedecus est nostrum, no-
strum inquam te coniungens. Itaque omnia experiar,
et ut spero, adsequar. Quodsi tu valeres, iam mihi
quaedam explorata essent. Sed, ut spero, valebis.
De raudusculo Numeriano multum te amo. Hor-
tensius quid egerit, aveo scire, Cato quid agat3 qui
quidem in me turpiter fuit malevolus Dedit integri-
tatis, iustitiae, clementiae, fidei mihi testimonium,
quod non quaerebamÍ¾ quod postulabam, negavit id.
Itaque Caesar eis litteris, quibus mihi gratulatur et
omnia pollicetur, quo modo exsultat Catonis in me
ingratissimi iniuria! At hic idem Bibulo dierum xx.

10

