Ser. in Cu-
mano VIII
Id. Mai. a.

705

MARCUS TULLIUS CICERO

CICERO ATTICO SAL.

O vitam miseram, maiusque malum tam diu timere,
quam est illud ipsum, quod timetur! Servius, ut antea
scripsi, cum venisset Nonis Maiis, postridie ad me
mane venit. Ne diutius te teneam, nullius consilii
exitum invenimus. Numquam vidi hominem pertur-
batiorem metu3 neque hercule quicquam timebat,
quod non esset timendum3 illum sibi iratum, hunc
non amicum; horribilem utriusque victoriam, cum
propter alterius crudelitatem, alterius audaciam tum
propter utriusque difficultatem pecuniariam3 quae
erui nusquam nisi ex privatorum bonis posset. Atque
haec ita multis cum lacrimis loquebatur, ut ego mirarer
eas tam diuturna miseria non exaruisse. Mihi
quidem etiarn lippitudo haec, propter quam non ipse
ad te scribo, sine ulla lacrima est, sed saepius odiosa
est propter vigilias. Quam ob rem, quicquid habes
ad consolandum, collige et illa scribe, non ex doctrina
neque ex libris (nam id quidem domi est, sed nescio
quo modo imbecillior est medicina quam morbus),
haec potius conquire de Hispaniis, de Massilia; quae,
quidem satis bella Servius adfert3 qui etiam de χ
duabus legionibus luculentos auctores esse dicebat. ⁴
Haec igitur, si habebis, et talia. Et quidem paucis
diebus aliquid audiri necesse est.

Sed redeo ad Servium. Distulimus omnino sermo-
nem in posterum, sed tardus ad exeundum “ multo se

336

