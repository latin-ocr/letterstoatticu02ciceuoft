Scr. in
Formiano

XIII K.
Apr. a. 705

MARCUS TULLIUS CICERO

dignitas vehementer movet. Aliquot enim sunt anni,
cum vos duo delegi, quos praecipue colerem et quibus
essem, sicut sum, amicissimus. Quam ob rem a te
peto vel potius omnibus te precibus oro et obtestor,
ut in tuis maximis curis aliquid impertias temporis
huic quoque cogitationi, ut tuo beneficio bonus vir,
gratus, pius denique esse in maximi beneficii memoria
possim. Quae si tantum ad me ipsum pertinerent,
sperarem me a te tamen impetraturum, sed, ut arbi-
tror, et ad tuam fidem et ad rem publicam pertinet,
me et pacis et utriusque vestrum amicum, et ad ve-
stram 1 et ad civium concordiam per te quam accom-
modatissimum conservari. Ego, cum antea tibi de
Lentulo gratias egissem, cum ei saluti, qui mihi
fuerat, fuisses, tamen lectis eius litteris, quas ad me
gratissimo animo de tua liberalitate beneficioque
misit, eandem mi videor ² salutem a te accepisse
quam ille. In quem si me intellegis esse gratum,
cura, obsecro, ut. etiam in Pompeium esse possim.

XII

CICERO ATTICO SAL.

Legeram tuas litteras xm K., cum mihi epistula
adfertur a Lepta circumvallatum esse Pompeium, rati-
bus etiam exitus portus teneri. Non medius fidius
prae lacrimis possum reliqua nec cogitare nec scribere.
Misi ad te exemplum. Miseros nos! cur non omnes
fatum illius una exsecuti sumus ? Ecce autem a Matio
et Trebatio eadem, quibus Menturnis obvii Caesaris
tabellarii, Torqueor infelix, ut iam illum Mucianum

² amicum, et ad vestram added by Lehmann.
² mi videor Klotz, Schmidt ,· me MSS.

240

