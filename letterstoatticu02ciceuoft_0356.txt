MARCUS TULLIUS CICERO

interim litteras exspecto. Servi consilio nihil expe-
ditur. Omnes captiones in omni sententia occurrunt.
Unum C. Marcellum cognovi timidiorem; quem
consulem fuisse paenitet. ”ss πολλῆς ἀγεννείας-Ξ qui
etiam Antonium confirmasse dicitur, ut me impediret,
quo ipse, credo, honestius. Antonius autem vl Idus
Capuam profectus est. Ad me misit se pudore
deterritum ad me non venisse, quod me sibi sus-
censere putaret. Ibitur igitur et ita quidem, ut
censes, nisi cuius gravioris personae suscipiendae
spes erit ante oblata. Sed vix erit tam cito.
Allienus autem praetor putabat aliquem, si ego
non, ex collegis suis. Quivis licet, dum modo
aliquis.

De sorore laudo. De Quinto puero datur opera3
spero esse meliora. De Quinto fratre scito eum non
mediocriter laborare de versura, sed adhuc nihil a
L. Egnatio expressit. Axius de duodecim milibus
pudens! Saepe enim ad me scripsit, ut Gallio, quan-
tum is vellet, darem. Quodsi non scripsisset, pos—
semne aliter? Et quidem saepe sum pollicitus, sed
tantum voluit cito. Me vero adiuvarent his in
angustiis. Sed di istos! Verum alias. Te a quar-
tana liberatum gaudeo itemque Piliam. Ego, dum
panis et cetera in navem parantur, excurro in Pom-
peianum. Vettieno velim gratias, quod studiosus
sit; si quemquam nanctus eris, qui perferat, litteras
des, antequam discedimus.

340

