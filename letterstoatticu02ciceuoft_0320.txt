MARCUS TULLIUS CICERO

esset Pompeio, nolui. Senseram enim, quam idem
essent. Hoc verens in hanc tarditatem incidi. Sed
assequor omnia, si propero, si cunctor, amitto. Et
tamen, mi Attice, auguria quoque me incitant qua·
dam spe non dubia, nec haec collegii nostri ab Atto,
sed illa Platonis de tyrannis. Nullo enim modo
posse video stare istum diutius, quin ipse per se
etiam languentibus nobis concidat, quippe qui floren-
tissimus ac novus vl, vu diebus ipsi illi egenti ac
perditae multitudini in odium acerbissimum venerit,
qui duarum rerum simulationem tam cito amiserit,
mansuetudinis in Metello, divitiarum in aerario.
Iam quibus utatur vel sociis vel ministris? ii provin·
cias, ii rem publicam regent, quorum nemo duo
menses potuit patrimonium suum gubernare?

Non sunt omnia colligenda, quae tu acutissime per-
spicis, sed tamen ea pone ante oculos ; iam intelleges ὲ
id regnum vix semenstre esse posse. Quod si me
fefellerit, feram, sicut multi clarissimi homines in re
publica excellentes tulerunt,nisi forte me Sardanapalli
vicem [in suo lectulo] 1 mori malle censueris quam
exsilio Themistocleo. Qui cum fuisset, ut ait Thucy—
dideS, τῶν μὲν παρόντων δι’ ἐλαχίστης βουλῆς κρά-
τιστος γνώμων τῶν δὲ μελλόντων ἐς πλεῖστον τοῦ
γενησομένου ἅρσιτος εἰκαστής, tamen incidit in eos

ἰοὶ The words in brackets are deleted by Nipperdey ae a
9 ss.

304

