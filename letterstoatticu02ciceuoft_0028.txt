Scr. Brun-
disi V K.
Dec„ ut
videtur, a.

704

MARCUS TULLIUS CICERO

II

CICERO ATTICO SAL.

Brundisium venimus vn Kalend. Decembr. usi tua
felicitate navigandi; ita belle nobis

“ Flavit ab Epiro lenissimus Onchesmites.” ’

Hunc σπονδειάζοντα, si eui voles τῶν νεωτέρων, pro
tuo vendito. Valetudo tua me valde conturbat; signi-
ficant enim tuae litterae te prorsus laborare. Ego
autem, cum sciam, quam sis fortis, vehementius esse
quiddam suspicor, quod te cogat cedere et prope mo-
dum infringat. Etsi alteram quartanam Pamphilus
tuus mihi dixit decessisse et alteram leviorem acce-
dere. Terentia vero, quae quidem eodem tempore ad
portam Brundisinam venit quo ego in portum mihi-
que obvia in foro fuit, L. Pontium sibi in Trebulano
dixisse narrabat etiam eam decessisse. Quod si ita
est, est, quod maxume mehercule opto, idque spero
tua prudentia et temperantia te consecutum.

Venio ad epistulas tuas3 quas ego sescentas uno
tempore accepi, aliam alia iucundiorem, quae quidem
erant tua manu. Nam Alexidis manum amabam, quod
tam prope accedebat ad similitudinem tuae litterae;
non amabam, quod indicabat te non valere. Cuius
quoniam mentio facta est, Tironem Patris aegrum re-
liqui, adulescentem, ut nosti, et adde, si quid vis,
12

