MARCUS TULLIUS CICERO

opus sit, accesserit. Dices: ‘⁴ Quid igitur proficis, qui
anticipes eius rei molestiam, quam triduo sciturus
sis? '' Nihil equidem3 sed, ut supra dixi, tecum per-
libenter loquor, et simul scito labare meum consilium
illud, quod satis iam fixum videbatur. Non mihi satis
idonei sunt auctores ii, qui a te probantur. Quod
enim umquam eorum in re publica forte factum ex-
stitit? aut quis ab iis ullam rem laude dignam desi*
derat? Nec mehercule laudandos existimo, qui trans
mare belli parandi causa profecti sunt. Quamquam
haec ferenda non erant. Video enim, quantum id
bellum et quam pestiferum futurum sit. Sed me
movet unus vir3 cuius fugientis comes, rem publicam
recuperantis socius videor esse debere. ‘⁴ Totiensne
igitur sententiam mutas? ‘¹ Ego tecum tamquam
mecum loquor. Quis autem est, tanta quidem de re
quin varie secum ipse disputet? simul et elicere cupio
sententiam tuam, si manet, ut firmior sim, si mutata
est, ut tibi adsentiar. Omnino ad id, de quo dubito,
pertinet me scire, quid Domitius acturus sit, quid
noster Lentulus. ’

Ι)6 Domitio varia audimus, modo esse in Tiburti
haut lepide, modo cum Lepidis ¹ accessisse ad urbem,
quod item falsum video esse. Ait enim Lepidus eum
nescio quo penetrasse itineribus occultis occultan-
di sui causa an maris apiscendi, ne is quidem scit.
Ignorat etiam de filio. Addit illud sane molestum,
pecuniam Domitio satis grandem, quam is Corfini
habuerit, non esse redditam. De Lentulo autem
nihil audimus. Haec velim exquiras ad meque per-
scribas.

¹ aut lepidi quo cum lepidus M .· the reading] of the text is
that os Tyr-rell, who suspects a pan on the name Lepidus.

164

