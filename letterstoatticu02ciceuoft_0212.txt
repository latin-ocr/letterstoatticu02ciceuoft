γ MARCUS TULLIUS CICERO

hominum milia triginta et consules duo et tribuni pl..
et senatores, qui fuerunt cum eo, omnes cum uxoribus
et liberis. Conscendisse dicitur a. d. 1111 Nonas
Martias. Ex ea die fuere septemtriones venti.
Naves, quibus usus non est, omnes aut praecidisse
aut incendisse dicunt.'’

De hac re litterae L. Metello tribuno pl. Capuam
allatae sunt a Clodia socru, quae ipsa transiit. Ante
sollicitus eram et angebar, sicut res scilicet ipsa cogev
bat, cum consilio explicare nihil possem ; nunc autem,
postquam Pompeius et consules ex Italia exierunt,
non angor, sed ardeo dolore,

οὐδέ μοι ἦτορ

ἔμπεδον, ἀλλ’ ἀλαλύκτημαι.
Non sum, inquam, mihi crede, mentis compos ; tantum
mihi dedecoris admisisse videor. Mene non primum
cum Pompeio qualicumque consilio uso, deinde cum
bonis esse quamvis causa temere instituta? praesertim
cum ii ipsi, quorum ego causa timidius me fortunae
committebam, uxor, filia, Cicerones pueri, me illud
sequi mallent, hoc turpe et me indignum putarent.
Nam Quintus quidem frater, quicquid mihi placeret,
id rectum se putare aiebat, id animo aequissimo se·
quebatur.

Tuas nunc epistulas a primo lego. Hae me pau·
lum recreant. Primae monent et rogant, ne me pro-
iciam, proximae gaudere te ostendunt me remansisse.
Eas cum lego, minus mihi turpis videor, sed tam diu,
dum lego. Deinde emergit rursum dolor et αἰσχροῦ
φαντασία. Quam ob rem obsecro te, mi Tite, eripe

196

