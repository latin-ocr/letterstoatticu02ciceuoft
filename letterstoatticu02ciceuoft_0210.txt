Scr. Formiis

V Id. Mart.
a. 705

MARCUS TULLIUS CICERO

VI

CICERO ATTICO SAL.

Nos adhuc Brundisio nihil. Roma scripsit Balbus
putare iam Lentulum consulem tramisisse, nec eum a
minore Balbo conventum, quod is hoc iam Canusi
audisset; inde ad se eum scripsisse; cohortesque
sex, quae Albae fuissent, ad Curium via Minucia
transisse; id Caesarem ad se scripsisse, et brevi
tempore eum ad urbem futurum. Ergo utar tuo
consilio neque me Arpinum hoc tempore abdam, etsi,
Ciceroni meo togam puram cum dare Arpini vellem,
hanc eram ipsam excusationem relicturus ad Cae-
sarem. Sed fortasse in eo ipso offendetur, cur non
Romae potius. Ac tamen, si est conveniendus, hic
potissimum. Tum reliqua videbimus, id est et quo
et qua et quando.

Domitius, ut audio, in Cosano est, et quidem, ut
aiunt, paratus ad navigandum, si in Hispaniam, non
probo, si ad Gnaeum, laudo; quovis potius certe,
quam ut Curtium videat, quem ego patronus aspicere
non possum. Quid alios? Sed, opinor, quiescamus,
ne nostram culpam coarguamus, qui, dum urbem, id
est patriam, amamus dumque rem conventuram pu·
tamus, ita nos gessimus, ut plane interclusi captique
simus.

Scripta iam epistula Capua litterae sunt allatae hoc
exemplo: “Pompeius mare transiit cum omnibus
militibus, quos secum habuit. Hic numerus est

194

