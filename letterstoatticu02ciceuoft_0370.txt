MARCUS TULLIUS CICERO

II

CICERO ATTICO SAL.

Sor, in Epiro Litteras tuas accepi pr. Non. Febr. eoque ipso die

med. m.
Mart„ ut vi-
detur, a. 706

ex testamento crevi hereditatem. Ex multis meis
miserrimis curis est una levata, si, ut scribis, ista
hereditas fidem et famam meam tueri potest; quam
quidem intellego te etiam sine hereditate tuis opibus
defensurum fuisse. De dote quod scribis, per omnes
deos te obtestor, ut totam rem suscipias et illam mi-
seram mea culpa et neglegentia tueare meis opibus,
si quae sunt, tuis, quibus tibi molestum non erit, fa·-
cultatibus. Cui quidem deesse omnia, quod scribis,
obsecro te, noli pati. In quos enim sumptus abeunt
fructus praediorum? Iam illa HS ΙΤΧ, quae scribis,
nemo mihi umquam dixit ex dote esse detracta3
numquam enim essem passus. Sed haee minima est
ex eis iniuriis, quas accepi3 de quibus ad te dolore et
lacrimis scribere prohibeor. Ex ea pecunia, quae
fuit in Asia, partem dimidiam fere exegi. Tutius
videbatur fore ibi, ubi est, quam apud publicanos.

Quod me hortaris, ut firmo sim animo, vellem pos-
ses aliquid adferre, quam ob rem id facere possem.
Sed, si ad ceteras miserias accessit etiam id, quod
mihi Chrysippus dixit parari (tu nihil significasti) de
354

