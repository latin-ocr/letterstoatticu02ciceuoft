Scr. Formiis

prid. K.
Mart. a.
705 .

MARCUS TULLIUS CICERO

rationem nostram vides, reliqui facultatem res ademit.
Iis autem, quibus non satis facio, facile respondeo.
Neque enim ego amicior C. Caesari umquam fui quam
illi neque illi amiciores rei publicae quam ego, Hoc
inter me et illos interest, quod, cum et illi cives
optimi sint, et ego ab ista laude non absim, ego con-
dicionibus, quod idem te intellexeram velle, illi armis
disceptari maluerunt. Quae quoniam ratio vicit,
perficiam profecto, ut neque res publica civis a me
animum neque tu amici desideres.

XII

CICERO ATTICO SAL.

Mihi molestior lippitudo erat etiam, quam ante
fuerat. Dictare tamen hanc epistulam malui quam
Gallo Fadio amantissimo utriusque nostrum nihil ad
te litterarum dare. Nam pridie quidem, quoquo
modo potueram, scripseram ipse eas litteras, duarum
vaticinationem falsam esse cupio. Huius autem
epistulae non solum ea causa est, ut ne quis a me dies
intermittatur, quin dem ad te litteras, sed etiam haec
iustior, ut a te impetrarem, ut sumeres aliquid tem-
poris, quo quia tibi perexiguo opus est, explicari
mihi tuum consilium plane volo, ut penitus intellegam.

Omnia sunt integra nobis3 nihil praetermissum est,
quod non habeat sapientem excusationem, non modo
probabilem. Nam certe neque tum peccavi, cum

146

