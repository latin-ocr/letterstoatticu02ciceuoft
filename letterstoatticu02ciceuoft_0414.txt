MARCUS TULLIUS CICERO

potest mali, quo non urgear. Omnia tamen sunt
faciliora quam peccati dolor, qui et maximus est et
aeternus. Cuius peccati si socios essem habiturus
ego, quos putavi, tamen esset ea consolatio tenuis.
Sed habet aliorum omnium ratio exitum, mea nul-
lum. Alii capti, alii interclusi non veniunt in dubium
de voluntate, eo minus scilicet, cum se expedierint
et una esse coeperint. Ei autem ipsi, qui sua volun-
tate ad Fufium venerunt, nihil possunt nisi timidi
existimari. Multi autem sunt, qui, quocumque modo
ad illos se recipere volent, recipientur. Quo minus
debes mirari non posse me tanto dolori resistere.
Solius enim meum peccatum corrigi non potest et
fortasse Laeli. Sed quid me id levat? Nam O.
quidem Cassium aiunt consilium Alexandream
eundi mutavisse.

Haec ad te scribo, non ut queas tu demere ¹ sollici-
tudinem, sed ut cognoscam, ecquid tu ad ea adferas,
quae me conficiunt; ad quae gener accedit et cetera,
quae fletu reprimor ne scribam. Quin etiam Aesopi
filius me excruciat. Prorsus nihil abest, quin sim
miserrimus. Sed ad primum revertor, quid putes

faciendum, occultene aliquo propius veniendum an

² queas tu demere M (maryin) .· quem tuam demere M.

398

