MARCUS TULLIUS CICERO

strum ’' plane dico; numquam enim de te ipso nisi
crudelissime cogitatum est. Quare voluntatis me
meae numquam paenitebit, consilii paenitet. In
oppido aliquo mallem resedisse, quoad accerserer3
minus sermonis subissem, minus accepissem doloris,
‘ipsum hoc me non angeret. Brundisi iacere in omnes
partes est molestum. Propius accedere, ut suades,
quo modo sine lictoribus, quos populus dedit, pos-
sum? qui mihi incolumi adimi non possunt. Quos ego
nunc paulisper cum bacillis in turbam conieci ad oppi-
dum accedens, ne quis impetus militum fleret. Re-
liquo tempore me domi tenui} Ad Oppium et
Balbum scripsi,2 quonam iis placeret modo propius
accedere, ut hac de re considerarent. Credo fore
auctores. Sic enim recipiunt, Caesari non modo de
conservanda, sed etiam de augenda mea dignitate
curae fore, meque hortantur, ut magno animo sim,
ut omnia summa sperem. Ea spondent, confirmant.
Quae quidem mihi exploratiora essent, si remansis-
sem. Sed ingero praeterita3 vide, quaeso, igitur ea,
quae restant, te explora cum istis, et, si putabis opus
esse, et si istis placebit, quo magis factum nostrum
Caesar probet quasi de suorum sententia factum, ad-
hibeantur Trebonius, Pansa, si qui alii, scribantque
ad Caesarem me, quicquid fecerim, de sua sententia
fecisse.

Tulliae meae morbus et imbecillitas corporis me
exanimat. Quam tibi intellego magnae curae esse,
quod est mihi gratissimum. De Pompei exitu mihi

¹ Reliquo tempore me domi tenui Ho mann : recipio tem
pore me domo te nunc M SS.

² Balbum scripsi added by Lambinus and Lehmann.

366

