MARCUS TULLIUS CICERO

ne vexetur Epirus; sed quem tu locum Graeciae non
direptum iri putas? Praedicat enim palam et mili-
tibus ostendit se largitione ipsa superiorem quam
hunc fore. Illud me praeclare admones, cum illum
videro, ne nimis indulgenter, et ut cum gravitate
potius loquar. Plane sic faciendum. Arpinum, cum
eum convenero, cogito, ne forte aut absim, cum
veniet, aut cursem huc illuc via deterrima. Bibulum,
ut scribis, audio venisse et redisse pridie Idus.
Philotimum, ut ais in epistula tertia, exspectabas,
At ille Idibus a me profectus est. Eo serius ad tuam
illam epistulam, cui ego statim rescripseram, reddi-
tae sunt meae litterae. De Domitio, ut scribis, ita
opinor esse, ut et in Cosano sit, et consilium eius
ignoretur. Iste omnium turpissimus et sordidissimus,
qui consularia comitia a praetore ait haberi posse, est
idem, qui semper in re publica fuit. Itaque nimirum
hoc illud est, quod Caesar scribit in ea epistula, cuius
exemplum ad te misi, se velle uti “ consilio ’' meo (age,
esto3 hoc commune est), “ gratia ’² (ineptum id qui-
dem, sed, put0, hoc simulat ad quasdam senatorum
sententias), “ dignitate '’ (fortasse sententiae consula-
ris). Illud extremum est: “ ope omnium rerum.” Id
ego suspicari coepi tum ex tuis litteris aut hoc ipsum
esse aut non multo secus. Nam permagni eius interest
rem ad interregnum non venire. Id adsequitur, si
per praetorem consules creantur. Nos autem in libris

220

 

