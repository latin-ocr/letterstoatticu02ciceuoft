MARCUS TULLIUS CICERO

rogatum esse, ut scriberet ad me, ut essem ad urbem,
nihil ei me gratius facere posse. Haec verbis pluri-
mis. Intellexi ex dierum ratione, ut primum de dis-
cessu nostro Caesar audisset, laborare eum coepisse,
ne omnes abessemus. Itaque non dubito, quin ad
Pisonem, quin ad Servium scripserit3 illud admiror,
non ipsum ad me scripsisse, non per Dolabellam, non
per Caelium egisse. Quamquam non aspernor Tre-
bati litteras; a quo me unice diligi scio. Rescripsi
ad Trebatium (nam ad ipsum Caesarem, qui mihi
nihil scripsisset, nolui), quam illud hoc tempore esset
difficile3 me tamen in praediis meis esse neque di·
lectum ullum neque negotium suscepisse. In quo
quidem manebo, dum spes pacis erit3 sin bellum
geretur, non deero officio nec dignitati meae pueros
ὑπεκθέμενος in Graeciam. Totam enim Italiam fla-
graturam bello intellego. Tantum mali est excitatum
partim ex improbis, partim ex invidis civibus. Sed
haec paucis diebus ex illius ad nostra responsa re-
sponsis intellegentur quorsum evasura sint. Tum ad
te scribam plura, si erit bellum 3 sin otium aut 1 etiam
indutiae, te ipsum, ut spero, videbo.

Ego 1111 Nonas Febr., quo die has litteras dedi, in
Formiano, quo Capua redieram, mulieres exspecta-
bam. Quibus quidem scripseram tuis litteris ad-
monitus, ut Romae manerent. Sed audio maiorem
quendam in urbe timorem esse. Capuae Nonis
Febr. esse volebam, quia consules iusserant. Quic-
quid hue erit a Pompeio allatum, statim ad te
scribam tuasque de istis rebus litteras exspectabo.

6 ¹ otium aut Tyrrell and Purser: autem MSS.
7

