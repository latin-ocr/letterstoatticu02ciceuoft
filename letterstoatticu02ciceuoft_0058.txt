MARCUS TULLIUS CICERO

perisse et adoptatum patricium a plebeio, Gaditanum
a Mytilenaeo, et Labieni divitiae et Mamurrae placent
et Balbi horti et Tusculanum. Sed horum omnium
fons unus est. Imbecillo resistendum fuit, et id erat
facile3 nunc legiones xl, equitatus tantus, quantum
volet, Transpadani, plebes urbana, tot tribuni pl., tam
perdita iuventus, tanta auctoritate dux, tanta audacia.
Cum hoc aut depugnandum est aut habenda e lege
ratio. “ Depugna,'' inquis, ‘⁶ potius quam servias.’'
Ut quid? si victus eris, proscribam, si viceris, tamen
servias? ‘⁴ Quid ergo,”inquis, ‘⁴ facturus es? ” Idem
quod pecudes, quae dispulsae sui generis sequuntur
greges. Ut bos armenta sic ego bonos viros aut eos,
quicumque dicentur boni, sequar, etiamsi ruent. Quid
sit optimum male contractis rebus, plane video.
Nemini est enim exploratum, cum ad arma ventum
sit, quid futurum sit, at illud omnibus, si boni victi
sint, nec in caede principum clementiorem hunc fore
quam Cinna fuerit, nec moderatiorem quam Sulla in
pecuniis locupletum. Συμπολιτεύομαί σοι iam dudum
et facerem diutius, nisi me lucerna desereret. Ad
summam “ D1c, M. Tvm.'' Adsentior Cn. Pompeio,
id est Τ. Pomponio.

Alexim, humanissimum puerum, nisi forte dum ego
absum, adulescens factus est (id enim agere vide-
batur), salvere iubeas velim.

42

