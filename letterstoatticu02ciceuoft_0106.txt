MARCUS TULLIUS CICERO

XXIII

CICERO ATTICO SAL.

Scr. in For· v Idus Febr. vesperi a Philotimo litteras accepi
mifflw V Id· Domitium exercitum firmum habere, cohortes ex Pi-
Febrjssejss. ceno Lentulo et Thermo ducentibus cum Domiti
ἔζης a 70'5 exercitu coniunctas esse, Caesarem intercludi posse
⁶ eumque id timere, bonorum animos recreatos Romae,
improbos quasi perculsos. Haec metuo equidem ne
sint somnia, sed tamen Μ’. Lepidum, L. Torquatum,
C. Cassium tribunum pl. (hi enim sunt nobiscum, id
est in Formiano) Philotimi litterae ad vitam revo—
caverunt. Ego autem illa metuo ne veriora sint, nos
omnes paene iam captos esse, Pompeium Italia cedere;
quem quidem (o rem acerbam 1) persequi Caesar dici-
tur. Persequi Caesar Pompeium ? quid? ut interficiat?
O me miserum! Et non omnes nostra corpora oppo-
nimus? In quo tu quoque ingemiscis. Sed quid

faciamus? Victi, oppressi, capti plane sumus.

Ego tamen Philotimi litteris lectis mutavi consilium
de mulieribus. QuaS‚ ut scripseram ad te, Romam
remittebam3 sed mihi venit in mentem multum fore
sermonem me iudicium iam de causa publica fecisse;
qua desperata quasi hunc gradum mei reditus esse,
quod mulieres revertissent. De me autem ipso tibi
adsentior, ne me dem incertae et periculosae fugae,
cum rei publicae nihil prosim, nihil Pompeio3 pro quo
emori cum pie possum tum lubenter. Manebo igitur,
etsi vivere—.

90

