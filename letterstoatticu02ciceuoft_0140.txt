Ser. in For-
miano V K
Mart. a.
705

MARCUS TULLIUS CICERO

At ille tibi πολλὰ χαίρειν τῷ καλῷ dicens pergit
Brundisium. Domitium autem aiunt re audita et
eos, qui una essent, se tradidisse. O rem lugubrem!
Itaque intercludor dolore, quo minus ad te plura
scribam. Tuas litteras exspecto.

IX

CICERO ATTICO SAL.

Epistulam meam quod pervulgatam scribis esse,
non fero moleste, quin etiarn ipse multis dedi descri-
bendam. Ea enim et acciderunt iam et impendent,
ut testatum esse velim, de pace quid senserim. Cum
autem ad eam hortarer eum praesertim hominem,
non videbar ullo modo facilius moturus, quam si id,
quod eum hortarer, convenire eius sapientiae dicerem.
Eam si “ admirabilem ’' dixi, eum eum ad salutem
patriae hortabar, non sum veritus, ne viderer adsen-
tari, cui tali in re lubenter me ad pedes abiecissem.
Quod autem est “aliquid inpertias temporis‚'' non
est, de pace, sed de me ipso et de meo officio ut ali-
quid cogitet. Nam, quod testificor me expertem
belli fuisse, etsi id re perspectum est, tamen eo
scripsi, quo in suadendo plus auctoritatis haberem;
eodemque pertinet, quod causam eius probo.

Sed quid haec nunc? Utinam aliquid profectum
esset! Ne ego istas litteras in contione recitari
velim, si quidem ille ipse ad eundem scribens in
publico proposuit epistulam illam, in qua est ‘⁸ pro tuis
rebus gestis amplissimis ’³ (amplioribusne quam suis,
124

