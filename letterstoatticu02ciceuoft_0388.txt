MARCUS TULLIUS CICERO

quidem video non esse, sed, si quid ex eventis, ut hoc
nunc accidit. Dicebar debuisse cum Pompeio pro·
ficisci. Exitus illius minuit eius officii praetermissi
reprehensionem. Sed ex omnibus nihil magis tamen
desideratur, quam quod in Africam non ierim. Iudicio
hoc sum usus, non esse barbaris auxiliis fallacissimae
gentis rem publicam defendendam, praesertim contra
exercitum saepe victorem. Non probant fortasse3
multos enim viros bonos in Africam venisse audio et
scio fuisse antea. Valde hoc loco urgeor. Hic quo-
que opus est casu, ut aliqui sint ex eis, aut, si potest,
omnes, qui salutem anteponant. Nam, si perseverant
et obtinent, quid nobis futurum sit, vides. Dices:
‘⁴ Quid illis, si victi erunt? ’' Honestior est plaga.
Haec me excruciant. Sulpici autem consilium non
scripsisti cur meo non anteponeres. Quod etsi non
tam gloriosum est quam Catonis, tamen et periculo
vacuum est et dolore. Extremum est eorum, qui in
Achaia sunt. Ei tamen ipsi se hoc melius habent
quam nos, quod et multi sunt uno in loco, et, cum in
Italiam venerint, domum statim venerint. Haec tu
perge, ut facis, mitigare et probare quam plurimis.
Quod te excusas, ego vero et tuas causas nosco
et mea interesse puto te istic esse, vel ut cum eis,

quibus oportebit, agas, quae erunt agenda de nobis,

372

