MARCUS TULLIUS CICERO

Habet enim res deliberationem3 etsi ex parte magna
tibi adsentior. De animo autem meo erga rem pub-
licam bene facis quod non dubitas, et illud probe
iudicas, nequaquam satis pro meis officiis, pro ipsius
in alios effusione illum in me liberalem fuisse, eiusque
rei causam vere explicas, et eis, quae de Fabio
Caninioque acta scribis, valde consentiunt. Quae si
secus essent, totumque se ille in me profudisset,
tamen illa, quam scribis, custos urbis me praeclarae
inscriptionis memorem esse cogeret, nec mihi con-
cederet, ut imitarer Volcacium aut Servium, quibus
tu es contentus, sed aliquid nos vellet nobis dignum
et sentire et defendere. Quod quidem agerem, si
liceret, alio modo, ac nunc agendum est.

De sua potentia dimicant homines hoc tempore
periculo civitatis. Nam, si res publica defenditur,
cur ea consule isto ipso defensa non est? cur ego, in
cuius causa rei publicae salus consistebat, defensus
postero anno non sum? cur imperium illi aut cur illo
modo prorogatum est ? cur tanto opere pugnatum est,
ut de eius absentis ratione habenda decem tribuni pl.
ferrent? His ille rebus ita convaluit, ut nunc in uno
civi spes ad resistendum sit3 qui mallem tantas ei

vires non dedisset quam nunc tarn valenti resisteret.

22

