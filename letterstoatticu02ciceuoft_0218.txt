MARCUS TULLIUS CICERO

turos. Ita neque de otio nostro spero iam nec ullam
acerbitatem recuso. Unum illud extimescebam, ne
quid turpiter facerem, vel dicam iam ne fecissem.

Sic ergo habeto, salutares te mihi litteras misisse
neque solum has longiores, quibus nihil potest esse
explicatius, nihil perfectius, sed etiam illas breviores,
in quibus hoc mihi iucundissimum fuit, consilium
factumque nostrum a Sexto probari, pergratumque
mihi tu . . .1 fecisti3 a quo et diligi me et, quid
rectum sit, intellegi scio. Longior vero tua epistula
non me solum, sed meos omnes aegritudine levavit.
Itaque utar tuo consilio et ero in Formiano, ne aut
ad urbem ἀπάντησις mea animadvertatur, aut, si nec
hic nec illic eum videro, devitatum se a me putet.
Quod autem suades, ut ab eo petam, ut mihi conce-
dat, ut idem tribuam Pompeio, quod ipsi tribuerim,
id me iam pridem agere intelleges ex litteris Balbi
et Oppi, quarum exempla tibi misi. Misi etiam
Caesaris ad eos sana mente scriptas quo modo in
tanta insania. Sin mihi Caesar hoc non concedat,
video tibi placere illud, me πολίτευμα de pace susci-
pere3 in quo non extimesco periculum (cum enim
tot impendeant, cur non honestissimo depecisci
velim ?), sed vereor, ne Pompeio quid oneris im-
ponam,

μή μοι γοργείην κεφαλὴν δεινοῖο πελώρου

intorqueat. Mirandum enim in modum Gnaeus no-
ster Sullani regni similitudinem concupivit. Εἷδώς
σοι λέγω. Nihil ille umquam minus obscure tulit.

¹ After tu there is probably a lacuna which should be filled
by some euch words as those suqqested by Lehmann: fecisti,
quod me de iudicio eius certiorem.

202

