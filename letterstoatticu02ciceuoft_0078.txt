MARCUS TULLIUS CICERO

quod ab eo non metuas, qui illa templa et tecta non
patriam, sed praedam putet? Quid autem sit acturus
aut quo modo, nescio, sine senatu, sine magistratibus
Ne simulare quidem poterit quicquam πολιτικῶς.
Nos autem ubi exsurgere poterimus aut quando?
Quorum dux quam ἀστρατήγητος, tu quoque anim-
advertis, cui ne Picena quidem nota fuerint; quam
autem sine consilio, res testis. Ut enim alia omittam
decem annorum peccata, quae condicio non huic fugae
praestitit? Nec vero, nunc quid cogitet, scio ac non
desino per litteras sciscitari. Nihil esse timidius
constat, nihil perturbatius. Itaque nec praesidium,
cuius parandi causa ad urbem retentus est, nec locum
ac sedem praesidii ullam video. Spes omnis in duabus
insidiose retentis paene alienis legionibus. Nam
dilectus adhuc quidem invitorum est et a pugnando
abhorrentium. Condicionum autem amissum tempus
est. Quid futurum sit, non video ; commissum quidem
a nobis certe est sive a nostro duce, ut e portu sine
gubernaculis egressi tempestati nos traderemus.
Itaque de Ciceronibus nostris dubito quid agam3
nam mihi interdum amandandi videntur in Graeciam ;

de Tullia autem et Terentia, cum mihi barbarorum ῑ

adventus ad urbem proponitur, omnia timeo3 cum
autem Dolabellae venit in mentem, paulum respiro.
Sed velim consideres, quid faciendum putes primum
πρὸς τὸ ἀσφαλές (aliter enim mihi de illis ac de me
ipso consulendum est), deinde ad opiniones, ne repre-

hendamur, quod eas Romae velimus esse in communi 5

bonorum fuga. Quin etiam tibi et Peducaeo (scripsit

{nim ad me), quid faciatis, videndum est. Is enim
2

