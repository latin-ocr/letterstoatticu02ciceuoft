Ser. Athenis
XVII K.
Nov. a. 704

M. TULLI CICERONIS
EPISTULARUM AD A'ITICUM

LIBER SEPTIMUS

I

CICERO ATTICO SAL.

Dederam equidem L. Saufeio litteras et dederam
ad te unum, quod, cum non esset temporis mihi ad
scribendum satis, tamen hominem tibi tam familiarem
sine meis litteris ad te venire nolebam3 sed, ut philo-
sophi ambulant, has tibi redditum iri putabam prius.
Sin iam illas accepisti, scis me Athenas venisse pr.
Idus Octobres, e navi egressum in Piraeum tuas ab
Acasto nostro litteras accepisse, conturbatum, quod
cum febre Romam venisses, bono tamen animo esse
coepisse, quod Acastus ea, quae vellem, de allevato
corpore tuo nuntiaret, cohorruisse autem me eo 1
quod tuae litterae de legionibus Caesaris adferrent,
et egisse tecum, ut videres, ne quid φιλοτιμία eius»,
quem nosti, nobis noceret, et, de quo iam pridem ad
te scripseram, Turranius autem secus tibi Brundisi
dixerat (quod ex iis litteris cognovi, quas a Xenone,
optimo viro, accepi), cur fratrem provinciae non prae-
fecissem, exposui breviter. Haec fere sunt in illa
epistula. Nunc audi reliqua.

Per fortunas! omnem tuum amorem, quo me es
amplexuS, omnemque tuam prudentiam, quam meher-

1 me eo Tyrrell; me MSS.; eo Koch, Miiller.
2

