MARCUS TULLIUS CICERO

quidem cecidit3 qui tamen ita dicere solebat, se id
fore videre, quod factum est, sed malle quam arma-
tum ad patriae moenia accedere. Aliter Thrasybulus
et fortasse melius. Sed est certa quaedam illa Muci
ratio atque sententia, est illa etiam Philippi, et, cum
sit necesse, servire tempori et non amittere tempus,
cum sit datum. Sed in hoc ipso habent tamen idem
fasces molestiam. Sit enim nobis amicus, quod incer-
tum est, sed sit; deferet triumphum. Non accipere
vide ne periculosum sit, accipere invidiosum ad bonos.
“ O rem,’' inquis, ‘⁶ difficilem et inexplicabilem! '²
Atqui explicanda est. Quid enim fieri potest? Ac,
ne me existimaris ad manendum esse propensiorem,
quod plura in eam partem verba fecerim, potest fieri,
quod fit in multis quaestionibus, ut res verbosior haec
fuerit, illa verior. Quam ob rem ut maxima de re
aequo animo deliberanti ita mihi des consilium velim.
Navis et in Caieta est parata nobis et Brundisi.

Sed 6666 nuntii scribente me haec ipsa noctu in
Caleno, ecce litterae Caesarem ad Corfinium, Domi-
tium Corfini 611111 firmo exercitu et pugnare cupiente.
Non puto etiam hoc Gnaeum nostrum commissurum,
ut Domitium relinquat; etsi Brundisium Scipionem
cum cohortibus duabus praemiserat, legionem Fausto
conscriptam in Siciliam sibi placere a consule duci
scripserat ad consules. Sed turpe Domitium deserere
erit implorantem eius auxilium. Est quaedam spes
mihi quidem non magna, sed in his locis firma,
Afranium in Pyrenaeo 611111 Trebonio pugnasse, pul-
sum Trebonium, etiam Fabium tuum transisse cum

112

