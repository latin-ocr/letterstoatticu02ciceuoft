. MARCUS TULLIUS CICERO

conferre omnem illorum temporum culpam. Ita me
sibi fuisse inimicum, ut ne honorem quidem a se
accipere vellem. Quanto nunc hoc idem accipiet
asperius! Tanto scilicet, quanto et honor hic illo est
amplior et ipse robustior. Nam, quod negas te du-
bitare, quin magna in offensa sim apud Pompeium
hoc tempore, non video causam, cur ita sit hoc quidem
tempore. Qui enim amisso Corfinio denique certi-
orem me sui consilii fecit, is queretur Brundisium me
non venisse, cum inter me et Brundisium Caesar
esset? Deinde etiam scit ἀπαρρησίαστον esse in ea
causa querelam suam. Me putat de municipiorum
imbecillitate, de dilectibus, de pace, de urbe, de
pecunia, de Piceno occupando plus vidisse quam se.
Sin, cum potuero, non venero, tum erit inimicus, quod
ego non eo vereor, ne mihi noceat (quid enim faciet?

Τίς δ’ ἐστὶ δοῦλος τοῦ θανεῖν ἄφροντις ὥν 5),

sed quia ingrati animi crimen horreo. Confido igitur
adventum nostrum illi, quoquo tempore fuerit, ut
scribis, ἀσμενιστὸν fore. Nam, quod ais, si hic
temperatius egerit, consideratius consilium te datu-
rum, qui hic potest se gerere non perdite? Vetant
vita‚¹ mores, ante facta, ratio suscepti negotii, socii,
vires bonorum aut etiam constantia.

Vixdum epistulam tuam legeram, cum ad me cur-
rens ad illum Postumus Curtius venit nihil nisi
classes loquens et exercitus. Eripiebat Hispanias,

² Vetant vita Purser : vita MSS. .· vetant Boot.

¹ From an unknown play oi Euripides.
182

